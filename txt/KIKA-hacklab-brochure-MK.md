# Хаклаб КИКА

Хаклабот КИКА е место за споделување и стекнување на знаење, место каде се собираат луѓе заинтересирани за технологија, компјутери, машини, електроника, слободен софтвер, слободна култура и др.

Хаклабот служи како отворен простор каде заинтересираните можат да изработуваат најразлични проекти, заеднички или индивидуални.


## Кога е отворено?

Провери на [https://status.spodeli.org](https://status.spodeli.org/).


## ВАТ Д’ ХАК?

Хаклаби има секаде во светот. КИКА е еден од нив, а постои од 17-ти октомври 2009 г.

Хаклаб КИКА е проект на Слободен софтвер Македонија


## Зошто хаклаб?

Научи нови работи поврзани со технологија, побарај помош во врска со Free and Open Source Software, хардвер или електроника, научи за слободната култура, како да се заштитиш и за правата кои ги поседуваш, слободно разговарај на сите теми што ти се вртат низ глава, развиј некоја од идеите што ги чуваш во кутијата под креветот, пиј кафе/чај/овошје по твој вкус, добиј насоки за домашни и светски програми како Google Summer of Code или GNOME Women Outreach, стекни нови пријатели, организирајте или посетете некој настан и забавувајте се.


## Каде да ви пишам?

На <info@slobodensoftver.org.mk>.


## Како да се приклучам?

Едноставно, дојди на еден од редовните настани во КИКА.

Хаклабот е јавен и отворен простор и добредојдени се сите што сакаат да се приклучат во тековните активности или да предложат нови.

Членувањето не е задолжително, но ако сакаш да станеш член на КИКА и да ги поддржиш тековните активности, можеш, со упплаќање на месечна членарина од 20 евра.


## Каде да донирам?

Трансакциска сметка:  
210-0570883401-10

Приходна шифра:  
562 (Уплати за донации)

Цел на дознака:  
Донација за проект КИКА


## Адреса

Наум Наумовски Борче 38  
стан бр. 12, спрат 5  
1000 Скопје, Р. Македонија


## Што значи КИКА?

Кика е Информации, Култура, Автономија
