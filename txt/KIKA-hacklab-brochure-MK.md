# Хаклаб КИКА

Хаклабот КИКА е место за споделување и стекнување на знаење, место каде се собираат луѓе заинтересирани за технологија, компјутери, машини, електроника, слободен софтвер, слободна култура и др.

Хаклабот служи како отворен простор каде заинтересираните можат да изработуваат најразлични проекти, заеднички или индивидуални.


## Кога е отворено?

Провери на [https://status.spodeli.org](https://status.spodeli.org/).


## ВАТ Д’ ХАК?

Хаклаби има секаде во светот. КИКА е еден од нив, а постои од 17-ти октомври 2009 г.

Хаклаб КИКА е проект на Слободен софтвер Македонија


## Зошто хаклаб?

За да научиш нови работи од светот на софтверот и хардверот, за да најдеш помош за доразвивање на некои од твоите идеи што мислиш дека никогаш нема да ги реализираш, за да ти се средат проблемите во животот со дистрибуциите GNU/Linux, за да јадеш наполитанки додека не пукнеш, за да дознаеш како да се заштитиш на интернет и за да ги научиш правата кои ги поседуваш додека сурфаш, за слободно да пиеш филтер-кафе, за да добиеш добри насоки за програмата GNOME Women Outreach програмата, за да добиеш помош за Google Summer Of Codе и за да правиш многу многу други интересни работи.


## Каде да ви пишам?

На <info@slobodensoftver.org.mk>.


## Како да се приклучам?

Едноставно, дојди на еден од редовните настани во КИКА.

Хаклабот е јавен и отворен простор и добредојдени се сите што сакаат да се приклучат во тековните активности или да предложат нови.

Членувањето не е задолжително, но ако сакаш да станеш член на КИКА и да ги поддржиш тековните активности, можеш, со упплаќање на месечна членарина од 20 евра.


## Каде да донирам?

Трансакциска сметка:
210-0570883401-10

Приходна шифра:
562 (Уплати за донации)

Цел на дознака:
Донација за проект КИКА


## Адреса

ул. Наум Наумовски Борче
бр. 38, стан бр. 12
1000 Скопје, Р. Македонија


## Што значи КИКА?

Кика е Информации, Култура, Автономија
